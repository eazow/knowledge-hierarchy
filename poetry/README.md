### 于易水送人

###### 骆宾王

此地别燕丹，壮士发冲冠。

昔时人已没，今日水犹寒。

---

### 送杜少府之任蜀州

###### 王勃

城阙辅三秦，风烟望五津。 

与君离别意，同是宦游人。 

海内存知己，天涯若比邻。 

无为在歧路，儿女共沾巾。

---

### 从军行

###### 杨炯

烽火照西京，心中自不平。

牙璋辞凤阙，铁骑绕龙城。

雪暗凋旗画，风多杂鼓声。

宁为百夫长，胜作一书生。

------

### 出塞

###### 王昌龄

秦时明月汉时关，万里长征人未还。

但是龙城飞将在，不叫胡马度阴山。

