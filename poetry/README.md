#### 于易水送人

###### 骆宾王

此地别燕丹，壮士发冲冠。

昔时人已没，今日水犹寒。

---

#### 送杜少府之任蜀州

###### 王勃

城阙辅三秦，风烟望五津。 

与君离别意，同是宦游人。 

海内存知己，天涯若比邻。 

无为在歧路，儿女共沾巾。

---

#### 从军行

###### 杨炯

烽火照西京，心中自不平。

牙璋辞凤阙，铁骑绕龙城。

雪暗凋旗画，风多杂鼓声。

宁为百夫长，胜作一书生。

---

#### 出塞

###### 王昌龄

秦时明月汉时关，万里长征人未还。

但是龙城飞将在，不叫胡马度阴山。

---

#### 将进酒

###### 李白

君不见，黄河之水天上来，奔流到海不复回。

君不见，高堂明镜悲白发，朝如青丝暮成雪。

人生得意须尽欢，莫使金樽空对月。

天生我材必有用，千金散尽还复来。

烹羊宰牛且为乐，会须一饮三百杯。

岑夫子，丹丘生，将进酒，杯莫停。

与君歌一曲，请君为我倾耳听。

钟鼓馔玉不足贵，但愿长醉不复醒。

古来圣贤皆寂寞，惟有饮者留其名。

陈王昔时宴平乐，斗酒十千恣欢谑。

主人何为言少钱，径须沽取对君酌。

五花马，千金裘，呼儿将出换美酒，与尔同销万古愁。

---

#### 夏日绝句
###### 李清照

生当作人杰，死亦为鬼雄。

至今思项羽，不肯过江东。

---

#### 乐游原
###### 李商隐

向晚意不适，驱车登古原。

夕阳无限好，只是近黄昏。

---

#### 凉州词
###### 王翰(唐)

葡萄美酒夜光杯，欲饮琵琶马上催。

醉卧沙场君莫笑，古来征战几人回？

---

#### 满江红·写怀

###### 岳飞(宋)

怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切！

靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。

---

#### 望岳
###### 杜甫

岱宗夫如何？齐鲁青未了。

造化钟神秀，阴阳割昏晓。

荡胸生曾云，决眦入归鸟。

会当凌绝顶，一览众山小。

---

#### 劝学
###### 颜真卿

三更灯火五更鸡，正是男儿读书时。

黑发不知勤学早，白首方悔读书迟。

---

#### 竹石
###### 郑燮(清)

咬定青山不放松，立根原在破岩中。

千磨万击还坚劲，任尔东西南北风。

---

#### 劝学诗 / 偶成
###### 朱熹

少年易老学难成，一寸光阴不可轻。

未觉池塘春草梦，阶前梧叶已秋声。

---

#### 金缕衣
###### 杜秋娘

劝君莫惜金缕衣，劝君惜取少年时。

花开堪折直须折，莫待无花空折枝。

---

#### 题乌江亭
###### 杜牧

胜败兵家事不期，包羞忍耻是男儿。

江东子弟多才俊，卷土重来未可知。

---

#### 行路难·其一
###### 李白

金樽清酒斗十千，玉盘珍羞直万钱。

停杯投箸不能食，拔剑四顾心茫然。

欲渡黄河冰塞川，将登太行雪满山。

闲来垂钓碧溪上，忽复乘舟梦日边。

行路难，行路难，多歧路，今安在？

长风破浪会有时，直挂云帆济沧海。


---

#### 奉和中书舍人贾至早朝大明宫

###### 岑参

鸡鸣紫陌曙光寒，莺啭皇州春色阑。
金阙晓钟开万户，玉阶仙仗拥千官。
花迎剑佩星初落，柳拂旌旗露未干。
独有凤凰池上客，阳春一曲和皆难。


---


#### 燕歌行

###### 高适

汉家烟尘在东北，汉将辞家破残贼。
男儿本自重横行，天子非常赐颜色。
摐金伐鼓下榆关，旌旆逶迤碣石间。
校尉羽书飞瀚海，单于猎火照狼山。
山川萧条极边土，胡骑凭陵杂风雨。
战士军前半死生，美人帐下犹歌舞！
大漠穷秋塞草腓，孤城落日斗兵稀。
身当恩遇常轻敌，力尽关山未解围。
铁衣远戍辛勤久，玉箸应啼别离后。
少妇城南欲断肠，征人蓟北空回首。
边庭飘飖那可度，绝域苍茫无所有！
杀气三时作阵云，寒声一夜传刁斗。
相看白刃血纷纷，死节从来岂顾勋？
君不见沙场征战苦，至今犹忆李将军！


---


#### 春江花月夜
###### 张若虚(唐)

春江潮水连海平，海上明月共潮生。

滟滟随波千万里，何处春江无月明！

江流宛转绕芳甸，月照花林皆似霰。
空里流霜不觉飞，汀上白沙看不见。
江天一色无纤尘，皎皎空中孤月轮。
江畔何人初见月？江月何年初照人？
人生代代无穷已，江月年年望相似。
不知江月待何人，但见长江送流水。
白云一片去悠悠，青枫浦上不胜愁。
谁家今夜扁舟子？何处相思明月楼？
可怜楼上月裴回，应照离人妆镜台。
玉户帘中卷不去，捣衣砧上拂还来。
此时相望不相闻，愿逐月华流照君。
鸿雁长飞光不度，鱼龙潜跃水成文。
昨夜闲潭梦落花，可怜春半不还家。
江水流春去欲尽，江潭落月复西斜。
斜月沉沉藏海雾，碣石潇湘无限路。
不知乘月几人归，落月摇情满江树。

春天的江潮水势浩荡与大海连成了一片，一轮明月从海上升起好像与潮水一起涌出来。
月光照耀着春江随着波浪荡漾千万里，所有地方的春江都有明亮的月光。
江水曲曲折折地绕着花草丛生的原野流淌，月光照射着开遍鲜花的树林好像细密的雪珠在闪烁。
月色如霜所以霜飞无从觉察，洲上的白沙和月色融合在一起看不分明。
江水和天空变成了一种颜色没有一点微小的灰尘，明亮的天空中只有一轮孤月悬挂。
江边上是什么人最初看见了月亮，江上的月亮又是哪一年最初照耀着人们？
人生一代一代地无穷无尽，而江上的月亮一年一年地总是相似。
不知道江上的月亮在等待着什么人，只见长江不断地一直运输着流水。
游子像一片白云缓缓地离去，只剩下思妇站在离别的青枫浦不胜忧愁。
谁家的游子今晚坐着小舟在漂荡？什么地方有人在明月照耀的楼上相思？
可怜楼上不停移动的月光，应该照耀在离人的梳妆台。
月光照进思妇的门帘卷不走，照在她的捣衣砧上拂不掉。
这时互相望着月亮可是不能音信，我希望随着月光流去照耀着您。
鸿雁不停地飞翔而不能飞出无边的月光，月照江面鱼龙在水中跳跃激起阵阵波纹。
昨天夜里梦见花落闲潭，可惜的是春天已过了一半自己却还不能回家。
江水带着春光将要流尽，水潭上的月亮又要西落。
斜月慢慢下沉藏在海雾里，碣石与潇湘的离人距离无限遥远。
不知道有几人能趁着月光回家，唯有那西落的月亮摇荡着离情洒满了江边的树林。